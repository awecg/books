贫交行——杜甫
> 翻手做云覆手雨，纷纷轻薄何须数。
君不见管鲍贫时交，此道今人弃如土。

惠州一绝/食荔枝——某个59岁的老头
> 罗浮山下四时春，芦橘杨梅次第新。
日啖荔枝三百颗，不妨长作岭南人。

四月十一日初食荔枝
> 南村诸杨北村卢，白华青叶冬不枯。
垂黄缀紫烟雨里，特与荔枝为先驱。
海山仙人绛罗襦，红纱中单白玉肤。
**不须更待妃子笑，风骨自是倾城姝。**
不知天公有意无，遣此尤物生海隅。
云山得伴松桧老，霜雪自困楂梨粗。
先生洗盏酌桂醑，冰盘荐此赪虬珠。
似闻江鳐斫玉柱，更洗河豚烹腹腴。
**我生涉世本为口，一官久已轻莼鲈。**
人间何者非梦幻，南来万里真良图。